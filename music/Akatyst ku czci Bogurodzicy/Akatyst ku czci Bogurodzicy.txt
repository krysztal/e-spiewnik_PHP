Archanioł z nieba posłan był,
był "Witaj" Matce Boga rzekł. 
A kiedy ujrzał, że na jego bezcielesny głos 
bierzesz na siebie ciało, Panie. 
stanął w zachwycie wołając do Niej:  

Witaj, przez którą jaśnieje radość 
Witaj, dla której klątwa odpuszczona, 
Witaj, która Adama podnosisz z upadku 
Witaj, która od łez uwalniasz Ewę. 
 
Witaj, o wysokości, pojęciom ludzkim niedostępna, 
Witaj, głębino nawet anielskim okiem niezbadana 
Witaj, bo jesteś tronem Króla 
Witaj, bo dźwigasz Tego, co wszystkie dźwiga rzeczy  

Witaj, gwiazdo Słońce nam ukazująca, 
Witaj, łono Boskiego wcielenia, 
Witaj, przez którą stworzenie się odnawia, 
Witaj, przez którą Stwórca dzieckiem się staje  
Witaj, Oblubienico Dziewicza.   

Bacząc Najświętsza Panna na swoje dziewictwo 
do Gabriela śmiele rzecze: 
"Dziwne twej mowy znaczenie 
i duszy mojej do pojęcia trudne. 
Poczęcie bowiem bez męża udziału 
i macierzyństwo głosisz mi wołając: Alleluja"  

Alleluja, alleluja, alleluja