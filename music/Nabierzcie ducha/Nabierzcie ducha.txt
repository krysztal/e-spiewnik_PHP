Ref.: Nabierzcie ducha i podnieście głowy,
bo zbliża się wasze odkupienie. Na pienie.

1. Bóg dał nam życie wieczne, 
a to życie jest w Jego Synu.
Wiemy, że gdy się objawi będziemy do Niego
podobni bo ujrzymy Go takim, jakim jest.

2. Teraz widzimy jakby w zwierciadle, niejasno
wtedy zaś ujrzymy twarzą w twarz
Teraz poznaję po części
wtedy zaś będę poznawał tak, jak sam zostałem poznany.

3.Oto przybytek Boga z ludźmi
i zamieszka wraz z nimi
i będą Jego ludem
a On będzie "Bogiem z nimi"

4. I otrze z ich oczu wszelką łzę
a śmierci już odtąd nie będzie
Ani żałoby, ni krzyku, ni trudu,
bo pierwsze czasy przeminęły

5. Światło księżyca będzie jak światło słoneczne
a światło słońca stanie się siedmiokrotne
w dniu gdy Pan opatrzy rany swego ludu
i uleczy jego sińce po razach.

6. I ujrzałem Miasto święte - Jeruzalem Nowe
zstępujące z nieba od Boga
A świątyni w nim nie dojrzałem
bo jego świątynią jest Pan Bóg wszechmogący
oraz Baranek

7. I będą oglądać Jego oblicze
a imię Jego - na ich czołach
I odtąd już nocy nie będzie
bo Pan Bóg będzie świecił nad nimi

8. Odkupieni przez Boga powrócą
przybędą na Syjon z radosnym śpiewem,
ze szczęściem wiecznym na czołach
osiągną radość i szczęście.

9. Nie będą już łaknąć ani pragnąć
i nie porazi ich wiatr upalny ni słońce,
bo ich poprowadzi Ten, co się lituje nad nimi
i zaprowadzi ich do tryskających zdrojów

10. Zła czynić nie będą ani zgubnie działać
po całej świętej mej górze,
bo kraj się napełni znajomością Pana
na kształt wód, które przepełniają morze

11. Z radością bowiem poprowadzi Bóg Izraela
do światła swej chwały.
Rozraduje się serce wasze
a radości waszej nikt wam nie zdoła odebrać.