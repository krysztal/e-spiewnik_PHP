1. Niech będzie Bóg nasz pochwalony w świętym Mikołaju
Gdy wszystkie niebieskie tryumfy do górnego kraju
Otwarta droga kto się do Boga
Uda przez niego dojdzie wiecznego
Portu szczęśliwości

2. Wielkiemi Patryjarcho cudy, wsławiony na świecie
Zdradzieckie widziawszy obłudy w niewinności kwiecie
Wnet czynisz dobrze, gdy rzucasz szczodrze
Trzy bryły złota, ażeby cnota
Jaśniała nad niebem

3. Kto tylko do jego opieki uda się serdecznie
Ten nigdy nie zginie na wieki, życ może bezpiecznie
Przy jego pieczy, w każdej mu rzeczy
Szkoda się wróci, on zabezpieczy
Obroni od złego

4. Do Ciebie cnót obrońco wielki, w dobytkach strażniku
Z ufnością garnie się człek wszelki sierót miłośniku
Broń nas każdego przypadku złego
Którzy do Ciebie w każdej potrzebie
Garniem się sieroty

5. Ciebie Bóg obrał za Patrona wszelkiemu ludowi
Wzywa Cię każda świata strona, obcy i domowi
Abyś w ich sprawie pomógł łaskawie
Stawał w obronie wielki Patronie
Święty Mikołaju