1. Zawitaj, Ukrzyżowany, 
Jezu Chryste przez Twe rany. 
Królu na niebie, prosimy Ciebie, 
ratuj nas w każdej potrzebie.

2. Zawitaj, Ukrzyżowany, 
całujem Twe święte rany; 
przebite ręce, nogi w Twej męce, 
miejcież nas w swojej opiece.

3. Zawitaj, Ukrzyżowany, 
biczmi srodze skatowany; 
zorane boki, krwawe potoki, 
wynieścież nas nad obłoki.

4. Zawitaj, Ukrzyżowany, 
cierniem ukoronowany; 
w takiej koronie, zbolałe skronie, 
miejcież nas w swojej obronie.

5. Zawitaj, Ukrzyżowany, 
ciężkim krzyżem zmordowany; 
rano w ramieniu, z niej Krwi strumieniu, 
pociągnij nas ku zbawieniu.

6. Zawitaj, Ukrzyżowany, 
w twarz pobity i zeplwany; 
o święte lice, łez, Krwi krynice, 
zwróćcież na nas swe źrenice!

7. Zawitaj, Ukrzyżowany, 
włócznią na sercu stargany; 
piersi, wnętrzności, pełne gorzkości, 
miejcież nas w swojej litości.

8. Zawitaj, Ukrzyżowany, 
w duszy srodze zatroskany; 
smutki i żale, w serca upale 
wynieścież nas ku swej chwale.

9. Zawitaj, Ukrzyżowany, 
W Bóstwie swym sponiewierany; 
we czci i chwale zniszczony wcale, 
zbaw nas na swym trybunale.

10. Zawitaj, Ukrzyżowany, 
niewinnie zamordowany; 
bądź, konający, na nas pomnący, 
raj łotrowi darujący.

11. Przez Twoje gorzkie skonanie 
litościwy bądź nam, Panie, 
w ostatnim zgonie miej nas w obronie, 
postaw nas po prawej stronie.

12. O Jezu, miłości zdroju, 
wzdycham do Twego pokoju! 
Za grzechy płaczę sercem Cię raczę,
Krzyżem Twoim głowę znaczę.