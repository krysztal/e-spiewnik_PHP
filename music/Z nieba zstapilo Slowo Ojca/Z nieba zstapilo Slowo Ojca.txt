1. Z nieba zstąpiło Słowo Ojca Nie opuszczając Jego tronu;
Przyszło dokonać swego dzieła przed zapadnięciem zmroku życia.

2. Zanim przez ucznia był wydany wrogom, co śmierć Mu zadać mieli,
Pan siebie jako pokarm życia dał Apostołom przy wieczerzy.

3. Dla nich pod dwoma postaciami zawarł swą Krew i swoje Ciało,
Aby się żywił człowiek cały, także dwojaki w swej istocie.

4. Przez swe wcielenie jest nam bratem, naszym pokarmem w świętej uczcie,
Ceną okupu przez swą mękę, naszą nagrodą, gdy króluje.

5. Zbawcza Ofiaro, która bramy nieba otwierasz swoim wiernym,
Daj nam wytrwałość i odwagę pośród zmagania z wrogą mocą.

6. Niechaj na wieki będzie chwała Bogu jednemu w Trzech Osobach,
Który niech życie nieskończone da nam w ojczyźnie obiecanej.