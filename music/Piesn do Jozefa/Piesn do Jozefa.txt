1. Szczęsliwy, kto sobie Patrona, 
Józefa ma za opiekuna;
Niechaj się niczego nie boi, 
bo Święty Józef przy Nim stoi. Nie zginie.

2. Idźcie precz, marności światowe, 
boście mnie zagubić gotowe;
Już ja mam nad wszystko słodszego 
Józefa, opiekuna mego. Przy sobie.

3. Ustąpcie, szatańskie najazdy, 
przyzna to ze mną człowiek każdy,
Że choćby i piekło powstało, 
całe się na mnie zbuntowało. Nie zginę.

4. Gdy mi jest Józef ulubiony, 
obrońcą od każdej złej strony,
On mnie z swej nie puści opieki 
i zginąć nie da mi na wieki po zgonie.

5. Przeto Cię upraszam serdecznie, 
Józefie, bym mógł żyć bezpiecznie,
A w końcu lekkie miał skonanie 
i grzechów swoich skasowanie przy śmierci. 

6. Gdy mi zaś przyjdzie przed Sędziego 
stawić się, wielce straszliwego,
bądźże mi Józefie przy sądzie 
kiedy mnie sądzić Bóg zasiądzie, Patronem.