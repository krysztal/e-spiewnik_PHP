1. Tobie wznawiamy Panno nad wymowę
uprzejmym słowem cześć Gabrielowę,
któraś w te słowa była uraczona,
bądź pozdrowiona.

2. U Ciebie jednej niebieskie są dary
którymi Cię Bóg obdarzył bez miary.
Tyś napełniona łaską porządaną
od Boga daną.

3. Pan z Tobą, ciebie przed czasy wiecznemi
przeznaczył sobie przybytkiem na ziemi.
Stąd cię do nieba przeniósł nad obłoki,
na tron wysoki.

4. Nad inne Panny, które zachowały
swe Bogu śluby, masz przywilej cały:
z białych głów żadna bez wady wszelakiej
czci nie ma takiej.

5. Dlatego słusznie Ciebie wychwalamy
i twej od Syna pomocy żądamy,
by nam odpuścił z twej świętej zasługi
Bóg nasze długi.