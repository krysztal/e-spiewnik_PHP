1. Głos wdzięczny z nieba wychodzi,
Gwiazdę nam nową wywodzi,
Która rozświeca ciemności,
I odkrywa nasze złości.

2. Z różdżki Jesse kwiat zakwita,
Który zbawieniem świat wita;
Pan Bóg zesłał Syna swego,
Przed wieki narodzonego.

3. Ojcowie tego czekali,
Prorocy przepowiadali,
Że się Bóg światu miał zjawić,
Od śmierci człeka wybawić.

4. Wnet Anioł Pannie zwiastował,
O czym Prorok prorokował -
Iż miał powstać Syn zacnego
Plemienia Dawidowego.

5. Weselcie się ziemskie strony!
Opuściwszy niebios trony,
Bóg idzie na te niskości,
Z niewymownej swej litości.

6. Weselcie się wszyscy Święci!
I wy, ludzie smutkiem zdjęci -
Idzie na świat Odkupiciel,
Strapionych wszystkich Zbawiciel