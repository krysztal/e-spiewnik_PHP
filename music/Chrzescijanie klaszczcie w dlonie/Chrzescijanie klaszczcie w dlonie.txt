1. Chrześcijanie klaszczcie w dłonie, alleluja!
Pan nasz dzisiaj zmartwychwstał! Alleluja!
Książę śmierci w hańbie tonie! Chrystus włada wraz,
przed zwycięzcą się pokłońmy, który zbawił nas.
  
2. Starłszy w proch szatana rogi, alleluja!
Pan nasz dzisiaj zmartwychwstał! Alleluja!
Złupił piekieł chciwe progi, wywiódł dusze z mąk,
hufiec ich anielski mnogi odprowadzał stąd.
  
3. Złość na wędę ułowiona! Alleluja!
Pan nasz dzisiaj zmartwychwstał! Alleluja!
Kiedy ciałem utuczona z krwi czerpała sił,
padła Bogiem porażona, co się w ciele krył.
  
4. Wzięty w jeństwo duch otchłani! Alleluja!
Pan nasz dzisiaj zmartwychwstał! Alleluja!
Idą z piekieł zratowani do niebieskich drzwi,
pieśnią, psalmem, hosannami niebo, ziemia brzmi.
  
5. Bogu Ojcu chwałę głoście! Alleluja!
Pan nasz dzisiaj zmartwychwstał! Alleluja!
Przed tron Zbawcy pienia wznoście, proście Chrysta łask,
a Duchowi cześć niech roście jedna w każdy czas.