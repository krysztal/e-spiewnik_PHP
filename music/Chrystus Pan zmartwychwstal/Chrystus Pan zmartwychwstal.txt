1. Chrystus Pan zmartwychwstał, 
Zwycięstwo otrzymał,
Bo zburzył śmierć srogą, 
Swoją śmiercią drogą. Alleluja.

2. Zwalczył czarta złego, 
i starł głowę jego
Człowieka grzesznego 
wydarł z mocy jego, Alleluja.

3. Grzech srodze poraził, 
a moc jego skaził,
Żywot nasz naprawił, 
to z łaski swej sprawił, Alleluja.

4. O Chryste, nasz Panie, 
przez Twe zmartwychwstanie,
Daj nam z grzechów powstać, 
łaski Twojej dostać, Alleluja.

5. A gdy żywot minie, 
daj w wiecznej krainie
Widzieć Ojca swego, 
Boga Wszechmocnego, Alleluja.