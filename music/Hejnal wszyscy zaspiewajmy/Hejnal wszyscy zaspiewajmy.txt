1. Hejnał wszyscy zaśpiewajmy. 
Cześć i chwałę Panu dajmy, 
nabożnie k'Niemu wołajmy.

2. Mocny Boże z wysokości.
Ty światłem Swej wszechmocności,
rozpędź piekielne ciemności.

3. Jużci ona noc minęła.
Co wszystek świat ucisnęła,
a początek z grzechu wzięła.

4. Na to Boży Syn jedyny.
By ciemności zniósł i winy,
w żywot wstąpił Świętej Panny.

5. Temu Bóg dał nas w opiekę.
By czartowską zniósł z nas rękę,
i piekielną odjął mękę.

6. Ten łaskawie nas przyjmuje.
Z wiecznych ciemności wyjmuje,
i światłość zbawienną gotuje.

7. Tylko nam ta noc zostanie.
Co jest na odpoczywanie,
a odnawia pracowanie.

8. Lecz i prace i wsze sprawy.
Da szczęśliwe Bóg łaskawy,
byle Bogu był człek prawy.

9. Boże, prawdziwa światłości.
Ty oświeć nasze ciemności,
wiodąc do Twojej jasności.

10. Daj nam szczęśliwe powstanie.
Twojej łaski przeżegnanie,
a dobroci wysławianie.

11. Boże wiecznej wszechmocności.
Broń od złości i przykrości,
nagłej, wiecznej śmiertelności.

12. Ty, któryś jest dobrotliwy.
Odmień Swój gniew sprawiedliwy,
a racz nam być miłościwy.

13. Amen, amen, raczysz to dać.
Byśmy się tam mogli dostać,
na wieki z Tobą królować.