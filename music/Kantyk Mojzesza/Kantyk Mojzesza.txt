Ref.: Śpiewajcie Panu,
bo wielka Jego moc i chwała
On z niewoli zła
swój lud ocala.

1. Będę śpiewał na cześć Pana,
który wspaniale potęgę okazał,
gdy konia i jeźdźca
pogrążył w morskiej przepaści.

2. Pan jest moją mocą i źródłem męstwa,
Jemu zawdzięczam moje ocalenie.
On Bogiem moim, uwielbiać Go będę;
On Bogiem ojca mego, będę Go wywyższał.

3. Rzucił w morze rydwany faraona i jego wojsko.
Wybrani jego wodzowie zginęli w Morzu Czerwonym.
Przepaści ich ogarnęły,
Jak głaz runęli w głębinę.

4. Wyprowadziłeś lud swój
i osadziłeś na górze Twego dziedzictwa,
w miejscu, które uczyniłeś swoim mieszkaniem.
Pan Bóg jest Królem
na zawsze i na wieki.